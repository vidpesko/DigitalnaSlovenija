# DigitalnaSlovenija - orodja za vsakogar

### Kaj sploh je to?

DigitalnaSlovenija je zbirka orodij, programskih vmesnikov (API) in ostalih storitev, ki jih lahko razvijalec uporabi pri svojem delu. Zbirka vsebuje izdelke kot so, **AvtonetAPI**, **NepremičninenetAPI**,...

### Zakaj?

DigitalnaSlovenija je projekt, ki sem ga začel zaradi nezadovoljstva s stanjem tehnologije po Sloveniji. V Sloveniji vidimo veliko premalo inovativnih in kakovostnih rešitev za vsakodnevne probleme. Veliko razvijalcev preprosto reče, da je slovenski trg premajhen in se ne splača razvijati zanj. Osebno se s tem nestrinjam. Mnenja sem, da si zaslužimo kakovostne (slovenske) tehnološke izdelke.

S razvojom različnih storitev in izdelkov bi spodbudil razvoj. Če to trditev utemeljim na primeru: stran avto.net se od samega nastanka ni bistveno spremenila. V aplikacijo so vlagali le toliko, kolikor je bilo potrebno, da je stran delovala. Za lastnike strani je to izvrstna poslovna strategija, saj jim stran vsako leto prinaša preko 200.000€. Vendar pa nastrada vsakdanji uporabnik. Stran je zastarela, tako grafično kot tehnološko. Veliko funkcij, ki bi jih uporabniki želeli na strani, ni (email obveščanje,...). S ravojom AvtonetAPI, programskega vmesnika za spletno stran avto.net, bi spodbudil razvoj različnih orodij in funkcij, ter tako bistveno izboljšal uporabniško izkušnjo.